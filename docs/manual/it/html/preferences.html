<html><head><meta http-equiv="Content-Type" content="text/html; charset=ISO-8859-1"><title>Preferenze di gestione dei file</title><link rel="stylesheet" href="../thunar.css" type="text/css"><meta name="generator" content="DocBook XSL Stylesheets V1.73.2"><link rel="start" href="index.html" title="Gestore di file Thunar"><link rel="up" href="index.html" title="Gestore di file Thunar"><link rel="prev" href="using-removable-media.html" title="Utilizzare i supporti rimovibili"><link rel="next" href="customizing-thunar.html" title="Personalizzare Thunar"></head><body bgcolor="white" text="black" link="#0000FF" vlink="#840084" alink="#0000FF"><div class="navheader"><table width="100%" summary="Navigation header"><tr><th colspan="3" align="center">Preferenze di gestione dei file</th></tr><tr><td width="20%" align="left"><a accesskey="p" href="using-removable-media.html">Indietro</a> </td><th width="60%" align="center"> </th><td width="20%" align="right"> <a accesskey="n" href="customizing-thunar.html">Avanti</a></td></tr></table><hr></div><div class="sect1" lang="it"><div class="titlepage"><div><div><h2 class="title" style="clear: both"><a name="preferences"></a>Preferenze di gestione dei file</h2></div></div></div><p>Utilizzare la finestra delle <span class="guilabel"><strong>Preferenze del gestore di file</strong></span> per impostare le preferenze del gestore di file <span class="guilabel"><strong>Thunar</strong></span>. Per aprire questa finestra, selezionare <span class="guimenu"><strong>Modifica</strong></span> &#8594; <span class="guimenuitem"><strong>Preferenze...</strong></span> dalla barra del menu, oppure fare clic sul pulsante <span class="guibutton"><strong>Gestore di file</strong></span> nel gestore della configurazione di Xfce.</p><p>La finestra delle <span class="guilabel"><strong>Preferenze del gestore di file</strong></span> è divisa in quattro pagine con diverse opzioni, ognuna delle quali è descritta in una sezione apposita riportata nel seguito. Fondamentalmente è possibile impostare le preferenze relative alle seguenti categorie:</p><div class="itemizedlist"><ul type="disc"><li><p>le impostazioni predefinite per la visualizzazione;</p></li><li><p>le impostazioni predefinite per il pannello laterale;</p></li><li><p>il comportamento delle finestre del gestore di file;</p></li><li><p>funzioni avanzate del gestore di file.</p></li></ul></div><p>Thunar supporta inoltre una serie di cosiddette <span class="emphasis"><em>opzioni nascoste</em></span>, che controllano diverse funzioni avanzate del gestore di file, ma che non sono incluse nelle preferenze al fine di mantenere la finestra delle preferenze il più semplice possibile. Il file <a class="ulink" href="http://svn.xfce.org/svn/xfce/thunar/trunk/docs/README.thunarrc" target="_top"><code class="filename">README.thunarrc</code></a>, incluso nella distribuzione di Thunar, descrive in dettaglio tutte le opzioni disponibili.</p><div class="sect2" lang="it"><div class="titlepage"><div><div><h3 class="title"><a name="preferences-views"></a>Preferenze di visualizzazione</h3></div></div></div><p>È possibile specificare una visualizzazione predefinita, selezionare le impostazioni di ordinamento e di visualizzazione. È anche possibile impostare se per un certo tipo di file supportato devono essere visualizzate le miniature.</p><div class="screenshot"><div class="mediaobject"><img src="images/preferences-views.png" alt="Preferenze di visualizzazione"></div></div><div class="variablelist"><dl><dt><span class="term"><span class="guilabel"><strong>Visualizza nuove cartelle usando</strong></span></span></dt><dd><p>Selezionare la visualizzazione predefinita per le cartelle. All'apertura di una nuova finestra, questa verrà visualizzata con lo stile selezionato. Può trattarsi di visualizzazione a icone, a lista compatta o dettagliata. È inoltre possibile selezionare l'opzione <span class="guilabel"><strong>Ultima visualizzazione attiva</strong></span> per utilizzare lo stile di visualizzazione adottato nell'ultima finestra attiva.</p></dd><dt><span class="term"><span class="guilabel"><strong>Mostra le cartelle prima dei file</strong></span></span></dt><dd><p>Selezionare questa opzione per visualizzare le cartelle prima dei file quando si ordina una cartella.</p></dd><dt><span class="term"><span class="guilabel"><strong>Mostra miniature</strong></span></span></dt><dd><p>Selezionare questa opzione per mostrare le miniature dei file di immagine e di altri file supportati. Il gestore di file salva i file delle miniature per ogni directory nella cartella nascosta <code class="filename">.thumbnails</code> nella directory «home» dell'utente.</p><p>Consultare <a class="xref" href="customizing-thunar.html#thumbnailers" title="Creatori di miniature">la sezione chiamata «Creatori di miniature»</a> se si desidera estendere le funzionalità di base del thumbaniler di <strong class="application"><code>Thunar</code></strong> aggiungendo il supporto ad altri formati di file.</p></dd><dt><span class="term"><span class="guilabel"><strong>Testo accanto alle icone</strong></span></span></dt><dd><p>Selezionare questa opzione per inserire l'intestazione dell'icona a fianco, anziché sotto, dell'icona stessa nella visualizzazione a icone</p></dd></dl></div></div><div class="sect2" lang="it"><div class="titlepage"><div><div><h3 class="title"><a name="preferences-side-pane"></a>Preferenze del pannello laterale</h3></div></div></div><p>È possibile impostare le opzioni di visualizzazione per il pannello delle scorciatoie e per il pannello della visualizzazione ad albero.</p><div class="screenshot"><div class="mediaobject"><img src="images/preferences-side-pane.png" alt="Preferenze del pannello laterale"></div></div><p>Il pannello laterale può visualizzare sia una lista di scorciatoie per le cartelle presenti nel proprio file system (modalità predefinita), sia una struttura ad albero delle stesse cartelle. Questa pagina permette di selezionare la dimensione delle icone visualizzate nel pannello delle scorciatoie o della struttura ad albero. È inoltre possibile indicare quali emblemi debbano essere visualizzati.</p><div class="variablelist"><dl><dt><span class="term"><span class="guilabel"><strong>Dimensione dell'icona</strong></span></span></dt><dd><p>La dimensione delle icone visualizzate nel pannello laterale, le scelte possibili variano da <span class="guilabel"><strong>Molto piccola</strong></span> (circa 16x16 pixel) a <span class="guilabel"><strong>Molto grande</strong></span> (circa 128x128 pixel).</p></dd><dt><span class="term"><span class="guilabel"><strong>Visualizza gli emblemi delle icone</strong></span></span></dt><dd><p>Selezionare questa opzione per visualizzare gli emblemi delle cartelle nel pannello laterale. È possibile assegnare gli emblemi alle directory dalla finestra delle <span class="guilabel"><strong>Proprietà</strong></span>. Selezionare una cartella nell'area principale e scegliere <span class="guimenu"><strong>File</strong></span> &#8594; <span class="guimenuitem"><strong>Proprietà...</strong></span> dal menu principale, oppure fare clic con il tasto destro del mouse sulla directory e selezionare <span class="guimenuitem"><strong>Proprietà...</strong></span> dal menu contestuale.</p></dd></dl></div></div><div class="sect2" lang="it"><div class="titlepage"><div><div><h3 class="title"><a name="preferences-behavior"></a>Preferenze di comportamento</h3></div></div></div><p>È possibile selezionare il comportamento preferito per interagire con il gestore di file.</p><div class="screenshot"><div class="mediaobject"><img src="images/preferences-behavior.png" alt="Preferenze di comportamento"></div></div><div class="variablelist"><dl><dt><span class="term"><span class="guilabel"><strong>Clic singolo per attivare gli elementi</strong></span></span></dt><dd><p>Selezionare questa opzione per eseguire l'azione predefinita per un elemento quando si clicca su di esso. Quando questa opzione è selezionata, e si posiziona il puntatore su un elemento, il titolo di questo è sottolineato e verrà selezionato automaticamente dopo un breve intervallo.</p><p>Questo intervallo di tempo può essere configurato sotto all'opzione. È anche possibile disattivare la selezione automatica degli elementi muovendo il puntatore all'estrema sinistra.</p></dd><dt><span class="term"><span class="guilabel"><strong>Doppio clic per attivare gli elementi</strong></span></span></dt><dd><p>Selezionare questa opzione per eseguire l'azione predefinita su un elemento quando si esegue su di esso un oppio clic del mouse, e per selezionarlo con un singolo clic.</p></dd></dl></div></div><div class="sect2" lang="it"><div class="titlepage"><div><div><h3 class="title"><a name="preferences-advanced"></a>Preferenze avanzate</h3></div></div></div><p>È possibile impostare le caratteristiche avanzate del gestore di file.</p><div class="screenshot"><div class="mediaobject"><img src="images/preferences-advanced.png" alt="Preferenze avanzate"></div></div><div class="variablelist"><dl><dt><span class="term"><span class="guilabel"><strong>Permessi della cartella</strong></span></span></dt><dd><p>Selezionare l'azione che deve essere eseguita nel momento in cui vengono cambiati i permessi a una cartella nella finestra delle <span class="guilabel"><strong>Proprietà</strong></span>. È possibile scegliere di lasciare che <strong class="application"><code>Thunar</code></strong> visualizzi una notifica ogni volta che si cambiano i permessi di una cartella, di applicare di default i permessi solo alla cartella o di di applicarli ricorsivamente alla cartella e al suo contenuto.</p></dd><dt><span class="term"><span class="guilabel"><strong>Gestione dei volumi</strong></span></span></dt><dd><p>Se <strong class="application"><code>Thunar</code></strong> è stato installato con il supporto per HAL ed è anche installato il pacchetto <strong class="application"><code>thunar-volman</code></strong>, è possibile abilitare il gestore di volumi integrato. Consultare <a class="xref" href="using-removable-media.html#management-of-removable-drives-and-media" title="Gestione dei supporti rimovibili">la sezione chiamata «Gestione dei supporti rimovibili»</a> per maggiori dettagli su questa caratteristica.</p></dd></dl></div></div></div><div class="navfooter"><hr><table width="100%" summary="Navigation footer"><tr><td width="40%" align="left"><a accesskey="p" href="using-removable-media.html">Indietro</a> </td><td width="20%" align="center"> </td><td width="40%" align="right"> <a accesskey="n" href="customizing-thunar.html">Avanti</a></td></tr><tr><td width="40%" align="left" valign="top">Utilizzare i supporti rimovibili </td><td width="20%" align="center"><a accesskey="h" href="index.html">Partenza</a></td><td width="40%" align="right" valign="top"> Personalizzare Thunar</td></tr></table></div></body></html>
